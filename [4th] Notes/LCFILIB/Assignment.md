
(1)  Pagkatapos mapanood ang dokumentaryo ni Howie Severino, may nais ka bang baguhin sa personal lifestyle mo? Kung meron, ano ito at ipaliwanag.  Kung sakaling wala, bakit?

Pribilehiyo, salita na sana ay taglay ng lahat. Ang pagkaroon ng pagkain, edukasyon, o tahanan ay isang halimbawa ng pribilehiyo subalit hindi lahat ay may pagkakataon magkaroon nito. Hindi ito dahil sakanila o sa lagay nila pero dahil ito sa mga namamahala sa ating bansa. Hindi ko man sila matutulungan sa pisikal pero kaya ko tumulong sa pamamagitan ng pag desisyon at bumoto ng tamang mga lider para sa ating kumonidad dahil sakanila mag sisimula ang tulong na gusto ko ibahagi.

Noon pa ako nag simula at patuloy akong nag babago dahil ang buhay ay hindi kailan man magiging masaya kung ito ay pinag dadamot. Mga simpleng aksyon katulad ng pag bibigay ng biskwit sa mga nangangailangan ay malaking bagay na para may pantawid gutom sila para sa araw na iyon. Pag bili ng mga produktong lokal katulad nalang ng mga basahan ay malaking tulong narin sa isang pamilya.

May mga tao na inaabuso ang kabaitan kaya maging matalas at matiwasay tayo kung kailan tutulong dahil minsan ay ginagamit pa ito sa masama katulad nalang ng pag bili ng solbent, rugby, o kung ano man ikasasama ng kalusugan nila. Ito ang dahilan kung bakit pagkain na ang binibigay ko imbes na pera para may kasiguraduhan ako na hindi magagamit sa mali ang tulong ko.

(2) Pagkatapos basahin ang papel ni Dr. Arnie Azcarraga, sang-ayon ka ba sa mensahe niya sa mga Pilipinong mananaliksik katulad natin? Bakit? 

Ang mensahe ni Dr. Arnie Azcarraga patungkol sa pananaliksik na bahagi ng ating unibersidad ay nagsasabing naka-tuon ang ating layunin sa pananampalataya at pagbabahagi ng tulong sa komunidad. Sa ganitong konteksto, doon nakapaloob ang “research” ng ating unibersidad. Ako ay sang-ayon sa mensahe dahil may nabanggit si Dr. Azcarraga na “if its quest for excellence derails it from a path to wisdom, generosity, and solidarity, that is not De La Salle University.” Naniniwala ako rito dahil napansin ko sa mga pananaliksik na ginagawa ng mga estyudante sa unibersidad ay dapat nakapaloob sa Sustainable Development Goals (SDGs), sa lokal na komunidad, sa mga nangangailangan, o sa Lasallian Framework. Sa ganitong paraan, ang pananaliksik natin bilang estyudante ay nagiging dagdag sa pag unlad ng ating bansa dahil ang ugat nito ay para sa kabutihang panlahatan.

(3) Malaya kang pumili ng isa sa mga sagot ng iyong kaklase. Magbigay ng reaksyon.

Ako ay sumasang-ayon din sa sinabi ni Pacson na, “utos natin na gumawa ng mga pag-aaral na hindi lamang nakabatay sa akademikong interes,” dahil ayon nga kay Dr. Arnie Azcarraga, ang ating mga pananaliksik ay dapat may tunay na kontribusyon sa lipunan at hindi lamang ginagawa upang may “maipasa” lang.

Bakit Dapat Patuloy na Manaliksik sa Filipino ang mga Pilipino?

Ayon sa saliksik ni Dr. David San Juan, may walong rason kung bakit dapat ipagpatuloy ang pag saliksik sa Filipino ang mga Pilipino. Isa sa mga nabanggit ay ang pag saliksik sa wikang sarili ay nakakatulong para palawakin, paramihin, at palalimin ang wika ng mga Pilipino. Dagdag niya rin ay ito ay nakapag-aambag sa pag babago ng lipunan. Tunay at sang-ayon sa kaniyang pahiwatig patungkol dito dahil bihira na lang ang mga saliksik sa ating bansa na nakasulat sa Filipino. Sinabi rin ni Dr. David San Juan ay ang mga datos sa ating bansa ay “open-access” o libre at walang kailangan bayaran para basahin kaya sa pamamagitan nito pwedeng-pwede ito gamitin para mas makapag palaganap ang mga Pilipino ng kaalaman pa sa wikang sarili.

Diin ni Dr. David San Juan na dapat tayong mga mananaliksik ay may obligasyon magbalik-serbisyo sa ating bansa kahit sa pamamagitan ng pananaliksik man lamang o sa madaling salita ay “Pagtanaw ng utang na loob” daw ito para sa ating bansa. Tunay naman na dapat tayo ay magbalik-serbisyo sa ating bansa upang mas lumakas pa at lumago ang ating panlipunan. Ang obligasyon na ito ay maaring maging mahirap sa ngayon dahil mas nabibigyan pansin ang wikang banyaga kumpara sa atin. Tsaka, sa aking kaalaman, wala pang lugar o pook-sapot na pwede pagkuhanan ng mga mananaliksik kung saan ang mga datos ay nakasulat sa wikang Filipino. Subalit, may ibang paraan naman katulad nalang ng imbakan ng datos ng mga unibersidad, pwede rin rito kumuha ang mga mananaliksik.

![](LCFILIB/Img/image1.png)

1.  Nakatuon ba ang mga pamantayan ng QS University Ranking (Tsart 1, p. 15)  sa pagtugon sa problema ng mundo?

Ang mga nakalista na pamantayan ay nag bibigay katibayan na ang isang pamantasan ay kalidad ang binibigay na edukasyon. Ayon sa aking pagkakabasa, ang mga pamantayan na ito ay naka toon sa aspektong kalidad ng isang pamantasan. Gayumpaman, tunay na nakatugon ito sa problema ng mundo halimbawa nalang ng Sustainable Development Goal (SDG) #4 kung saan dapat magkaroon ng kalidad na edukasyon at pantay na oportunidad sa bawat indibidwal. Maari dahil sa pamantayan na ito, nakasisigurado ang isang pamantasan ay tunay na nag bibigay ito ng kalidad na edukasyon.

2. Kung ikaw ang University President, gagamitin mo bang batayan sa pamamahala at polisiya sa pamantasan ang QS University Ranking?  Bakit?

Opo. Ayon sa mga mananaliksik, ang isang Pilipinong pamantasan daw ay mas mapapansin ng mga banyaga kung ito ay nananaliksik. Ang aking unang dahilan kung bakit ako ay sumangayon dahil mas mag bibigay ito ng kalidad na edukasyon sa pamantasan. Pangalawa, hindi lang ito nakatuon sa pangalan ng pamantasan sapagkat dahil binibigyan importansya rin nito ang mga mag-aaral at guro patungkol sa kanilang abilidad. Halimbawa ng pamatayan #3, sabi rito mas maganda ang pamatanasan na may mga nananaliksik na guro kaysa isang karaniwang pamantasan. Ibig sabihin, mas hinihikayat na mag saliksik ang mga guro dahil sila ay may kakayahan manaliksik dahil sakanilang talino.

3. Kung magsasaliksik ka, anong problema ng Pilipinas ang nais mong iugnay sa iyong tesis o tampok na proyekto (capstone project)?  Bakit?

Ang aking tesis ay pinagatan na “Exploring Transformer-based Approaches in Sentiment Prediction of Philippine Tweets”. Sa madaling salita, ito ay patungkol sa pag gamit ng mga datos na nagmula sa Pilipinas at gagamitin ito para hulaan ang sentimyento ng isang tao. Ito ay aming tinuonan dahil ang problema sa Pilipinas ay kakaunti ang mga datos na pwede magamit upang makagawa ng magandang instrumento at ang Pilipinas ay nahuhuli na sa domena ng Sentiment Analysis. Gusto namin mag balik-serbisyo sa bansa sa pamamagitan ng pag bigay ng makabagong instrumento na makapapantay sa banyaga para sa mga sumunod na mananaliksik upang patuloy ang pag papalakas ng ating panlipunan.

1. Kopyahin ang napiling 1-2 pangungusap sa artikulo.

2. This means that realistically governments have never had full control over the development progress of their countries.
3. Providing people with the means to get material goods and services will sustain life when they are still powerless to change oppressive conditions.

4. Pagkatapos, sumulat ng 2-3 pangungusap kung bakit napili mo ang bahaging ito. Ipahayag ang sariling pananaw.

Ang may hawak ng ating landas ay naka base sa desisyon natin at hindi sa gobyerno. Ngunit, ang gobyerno ay magiging isang daan para mapagaan ang mga kinakaharap na pag subok katulad nalang ng pag kuha ng mga pang araw-araw. Gayumpaman, sa pangalawang pangungusap ito ay nag bibigay patunay na ang gobyerno ay bahagi sa pag bigay ng karagdangang lakas o abilidad para mas mapagaan ang ating pamumuhay base sa ating desisyon.

---

Lopez, Mauries  
Group #4 - Manggagawa  

Ang Kalagayan ng Mga Bunlerableng Nation Economic Heroes

Ang mga Overseas Filipino Workers (OFWs) ay tumutukoy sa mga Pilipinong migranteng manggagawa na umalis ng bansa upang magtrabaho sa ibang bansa at makapagbigay ng sapat na pantustos sa kanilang pamilya. Dagdag pa rito, ayon naman sa The Philippine Statistic Authority ay may halos 1.83 million OFWs sa ibang bansa mula noong April hanggang September 2021. Sa laki ng binibigay na kontribusyon ng mga OFW sa ekonomiya ng ating bansa, sila ay tinaguriang “Nation’s Economic Heroes”  (Eugenio, 2023).

Ang mga OFW na ito ay nagmula sa iba’t ibang propesyon tulad ng mga kasambahay, manggagawa sa pabrika, at iba pa. Kabilang din dito ang mga propesyonal gaya ng mga doktor, nars, inhinyero, at iba pa. Ngunit, sa mga propesyon na nabanggit, ang mga kasambahay o Domestic Helpers ay ang pinaka bulnerable hindi lamang sa ating bansa kundi maging sa ibang bansa. Sa Pilipinas, ayon sa Philippine Daily Inquirer (2022), hindi lamang mababang sahod ang problema ng mga kasambahay, kundi pati na rin ang kakulangan sa pagkilala sa kanila at sa kanilang legal na katayuan.

May mga batas na makatutulong sa mga kasambahay na naglalayong protektahan ang kalidad ng buhay ng mga kasambahay ay ang RA 10361 o na mas kilala bilang “Batas Kasambahay,” kung saan binibigyang-diin ang kanilang kalusugan at proteksyon laban sa pang-aabuso, karahasan, pagsasamantala, at mental at pisikal na kalusugan (Philippine Daily Inquirer, 2022).

Ang isa pang batas na makatutulong ay ang RA 7655 o ang Republic Act 7655: An Act increasing the Minimum Wage of Househelpers (Republic Act 7655: An Act Increasing the Minimum Wage of Househelpers | Philippine Commission on Women, 1993), na nagbibigay ng legal na katayuan para sa kanila. Hindi ito gaano naipalaganap nang maayos, nagdulot ito ng kakulangan sa pagkuha ng impormasyon at kamalayan ng mga kasambahay tungkol sa mga batas na ito (Ocampo, 2018). Dahil dito, marami pa ring mga kasambahay ang hindi nasasaklaw ng batas dahil hindi nila alam o pamilyar sa mga pinapalaganap na batas para sa kanilang proteksyon.

Gayumpaman, ang mga kasambahay ay isa sa mga hahalagang bahagi ng isang masayang bahay; matuturing isa na rin sila “bahagi na ng pamilya” (Lasco, 2019) dahil sa kanilang kakayahan sa pag tulong ng pag-aalaga ng mga bata, pag-luluto, o pag bibigay ng buhay pa sa loob ng bahay. Hiwatig nga ni dating Presidente Ramon Magsaysay, “Those who have less in life should have more in law,” (Manila Bulletin, 2024).

Sanggunian

‌Eugenio, L. J. (2023, August 11). Overseas Filipino Workers: The Modern-Day Heroes of the

Philippines. Harvard International Review.

https://hir.harvard.edu/overseas-filipino-workers-the-modern-day-heroes-of-the-

philippines/

Manila Bulletin. (2024, May 20). Giving “more in law” to those who have “less in life.” Manila

Bulletin. https://mb.com.ph/2024/5/20/giving-more-in-law-to-those-who-have-less-in-life

Ocampo, K. R. (2018, October). Kasambahay law: Noble aim, poor compliance. INQUIRER.net.

https://newsinfo.inquirer.net/1045210/kasambahay-law-noble-aim-poor-compliance

Philippine Daily Inquirer. (2022, June). The “kasambahay” deserves more. INQUIRER.net.

https://opinion.inquirer.net/154381/the-kasambahay-deserves-more

Republic Act 7655: An Act Increasing the Minimum Wage of Househelpers | Philippine

Commission on Women. (1993, August 18). Pcw.gov.ph.

https://pcw.gov.ph/republic-act-7655/